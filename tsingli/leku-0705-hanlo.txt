1.
論寫白話字較贏寫中國字，就是會寫，koh逐字有字thang寫，因為中國字不止oh寫，淺學ê人buē 曉tit寫較深ê字，亦攏buē 曉tit寫批；設使有時寫批，其中常用土字，攏無解說，hōo 看批ê人buē明伊ê意思，就會錯誤，若是博學ê人寫批，較常是用深ê字眼，hōo人看了攏buē曉tit，m̄ 值著寫白話字ê批，逐句分明攏buē錯誤，亦是會寫，人若學寫，kiám-tshái一月日，kiám-tshái幾若月日，不論查甫人，婦人人，以及囡仔，攏總會曉tit寫批，koh所寫逐句分明，hōo 看批ê人一盡會曉tit伊ê 事，免tit錯誤。
Lūn siá pe̍h-uē-jī khah-iânn siá Tiong-kok jī, tsiū-sī kuē siá, koh ta̍k-jī ū jī thang-siá, in-uī Tiong-kok-jī put-tsí oh-siá, tshián-ha̍k ê lâng buē-hiáu-tit siá khah-tshim ê jī, ia̍h lóng buē-hiáu- tit siá phue; siat-sú ū sî siá phue, kî- tiong siông īng thóo-jī, lóng bô kué-seh, hōo khuànn phue ê lâng buē bîng i ê ì-sù, tsiū uē tshò-gōo, nā-sī phok-ha̍k ê lâng siá-phue, khah siông sī īng tshim ê jī-gán, hōo lâng khuànn-liáu lóng buē hiáu-tit, m̄ ta̍t-tio̍h siá pe̍h- uē-jī ê phue, ta̍k-kù hun-bîng lóng buē tshò-gōo, ia̍h-sī kuē siá, lâng nā o̍h siá, kiám-tshái tsi̍t-ge̍h-ji̍t, kiám- tshái kuí-nā ge̍h-ji̍t, put-lūn ta-poo-lâng, hū-jîn-lâng, í-ki̍p gín-ná, lóng- tsóng uē-hiáu-tit siá phue, koh sóo-siá ta̍k-kù hun-bîng, hōo khuànn phue ê lâng it-tsīn uē hiáu-tit i ê sū, bián- tì tshò-gōo .

2.
我照我愚戇ê意見，將白話字kap孔子字相比來論，m̄ 是嫌孔子字無路用；不過講白話字較快bat，hōo 人較緊進步；m̄ 免到久久tiānn-tiānn hōo 字縛teh。又koh合tī 男婦老幼，貧賤富貴逐等ê人攏讀會起。án-ni kiám m̄ 是不止大路用？
Guá tsiàu guá gû-gōng ê ì-kiàn, tsiong pe̍h-uē-jī kap Khóng-tsú-jī sann-pí lâi- lūn, m̄-sī hiâm Khóng-tsú-jī bô lōo-īng; put-kò kóng pe̍h-uē-jī khah khuài bat, hōo lâng khah-kín tsìn-pōo ; m̄-bián kàu kú-kú tiānn-tiānn hōo jī pa̍k-teh . Iū koh ha̍p tī lâm-hū ló-iù, pîn-tsiān hù-kuì ta̍k-tíng ê lâng lóng tha̍k ē khí. Án-ni kiám m̄-sī put-tsí tuā lōo-īng?

3.
近來tī 滿州攏無甚物聽見交戰ê消息。總--是8月30號tī 華太島西爿岸，有一所在號做芝加溝hia有大交戰。日俄相 thâi 五點鐘久。俄死--ê有130名，日死傷7個。日有得著俄ê軍裝不止濟。了後華太島攏安靜。
Kīn-lâi tī Buán-tsiu lóng bô sím-mi̍h thiann-kìnn kau-tsiàn ê siau-sit. Tsóng-sī 8 gue̍h 30 hō tī Huâ-thài-tó sai-pîng-huānn, ū tsi̍t sóo-tsāi hō-tsò Tsi- ka-kau hia ū tuā kau-tsiàn. Ji̍t-Ngôo sio-thâi gōo tiám-tsing kú. Ngôo sí-ê ū 130 miâ, Ji̍t sí-siong 7-ê. Ji̍t ū tit-tio̍h Ngôo ê kun-tsong put-tsí tsē. Liáu-āu Huâ-thài-tó lóng an-tsīng.

4.
Tī 東京濟濟人teh議論in城--ni̍h有hiah--ni̍h大擾亂較大面是因為警察濫糝pui̍h刀去thâi人。所以teh參詳然後kiám-tshái m̄ 准警察hâ 刀，kan-ta hōo in hâ槌仔親像西國警察 ê 樣。
Tī Tang-kiann tsē-tsē lâng teh gī-lūn in siânn-ni̍h ū hiah-ni̍h tuā jiáu-luān khah tuā-bīn sī in-uī kíng-tshat lam-sám pui̍h-to khì thâi lâng. Sóo-í teh tsham- siâng jiân-āu kiám-tshái m̄-tsún kíng- tshat hâ to, kan-ta hōo in hâ thuî-á tshin-tshiūnn se-kok kíng-tshat ê iūnn.

5.
Tī 11號，日上等ê戰艦號做三立，忽然發火tī佐世保 ê港內。別ê戰船派水兵來鬥扑火，m̄-kú三立ê火藥庫有發火，船就粘tiâu tī 海底。死傷ê兵真濟，也tshuē攏無身屍--ê有600名。iáu-buē知起火ê因端。
Tī 11 hō, Ji̍t siōng-tíng ê tsiàn-lām hō-tsò Sam-li̍p, hut-jiân huat-hué tī Tsò-sè-pó ê káng-lāi. Pa̍t ê tsiàn-tsûn phài tsuí-ping lâi tàu phah hué, m̄-kú Sam-li̍p ê hué-io̍h-khòo ū huat hué, tsûn tsiū liâm-tiâu tī hái-té. Sí-siong ê ping tsin-tsē, iā tshuē lóng bô sin-si--ê ū 600 miâ. Iáu-buē tsai khí-hué ê in-tuann.

6.
我這時家己感覺十分  歹勢。心肝鼓噗噗 ,面就發,大概  有紅紅。但是伊顛倒是真大方  - 。我一時雖然是真歹勢，- 一見對這個女性那準  甚- 所在 看伊  面，而且是真熟，宛如早 相   款式。但是這時較想都想不出伊  名。
Guá tsi̍t-sî ka-kī kám-kak 10 hun ê pháinn-sè. Sim kuann-kóo pho̍k-pho̍k-tshíng, bīn tsiū huat-hōng, tāi-khài kánn ū âng-âng. Nā-sī i tián-tò sī tsin tāi-hong hāi-tsāi. Guá tsi̍t-sî sui-jiân sī tsin pháinn-sè, m̄-kú it-kiàn tuì tsit ê lú-sìng ná-tsún tī sím-mi̍h sóo-tsāi bat khuànn i ê bīn, jî-tshiánn sī tsin si̍k, uán-jû tsá bat sann-bat ê khuán-sit. Nā-sī tsit-sî khah siūnn to siūnn put-tshut i ê miâ.

7.
隔幾若日攏無接著回批，心真著急，時時等候。忽然   一個晚晡放課後有郵差提一張批來。看  個批囊就知是一個女性寄  批。我直覺是妙寄--。接來就走去一位肅靜 所在來開。果然是，真歡喜  伊讀。內容寫-：
Keh kuí-nā-ji̍t lóng bô tsiap tio̍h huê phue, sim tsin tio̍h-kip, sî-sî tán-hāu. Hut-jiân tī tsi̍t ê mńg-poo pàng-khò āu ū iû-tshai the̍h tsi̍t-tiunn phue lâi. Khuànn hit ê phue-lông tsiū tsai sī tsi̍t ê lú-sìng kià ê phue. Guá ti̍t-kak sī Biāu kià--ê. Tsiap--lâi tsiū tsáu-khì tsi̍t-uī siok-tsīng ê sóo-tsāi lâi khui. Kó-jiân sī, tsin huann-hí kā i tha̍k. Lāi-iông siá án-ni.

8.
"我只是綴你咧看."查某囡仔越頭過來,用1的真天津閣浪漫的笑容共應,"嘛毋知影你為啥物佇遐咧吐大氣."
"Guá tsí-sī tuè lí teh khuànn." Tsa-bóo gín-á ua̍t-thâu kuè-lâi, iōng 1 ê tsin thian-tsin koh lōng-bān ê tshiò-iông kā ìn, "Mā m̄ tsai-iánn lí uī siánn-mih tī hia leh thóo tuā-khuì."

9.
"你看彼个燈塔.討海的人會當倚靠燈塔來揣著靠岸的漁港.少年的時,嘛想欲親像燈塔來放獻家己.總是,這陣家己撒迷實治烏烏暗暗的海中荒."
"Lí khuànn hit ê ting-thah. Thó-hái ê lâng ē-tàng uá-khò ting-thah lâi tshuē tio̍h khò-huānn ê hî-káng. Siàu-liân ê sî, mā siūnn beh tshan-tshiūnn ting-thah lâi hòng-hiàn ka-kī. Tsóng-sī, tsit-tsūn ka-kī suah bê-si̍t tī oo-oo-àm-àm ê hái tiong-hng."

10.
"阮庄跤囡仔卡毋捌,老師按呢共阮鼓勵過,後擺我就知影作文愛按怎寫亞!後來去小雞籠仔讀初中,老輸出1的'Hong颱thinn'的題目予阮寫.彼年9月拄仔透風颱,一時溪水脹懸撒做大水.水淹佮欲到眠床頂.你厝躡若音過水,可能就知影,痚敢若世界大亂咧.瓜仔,鴨仔趕去眠床頂無膽緊,連層犁,水雞,水蛇多趖立來.彼時,阮老爸拄好佇外口作穡無轉來.我就終阮兄弟煮賣按怎佇驚惶中仝心合力,袂輸抵抗共毀仔拍過來這暮寫落來,閣加上結買上精彩這段."
"Gún tsng-kha gín-á khah m̄-bat, lāu-su án-ne kā gún kóo-lē kuè, āu-pái guá tiō tsai-iánn tsok-bûn ài án-tsuánn siá a! Āu-lâi khì Sió-ke-lang-á tha̍k tshoo-tiong, lāu-su tshut 1 ê 'Hong-thai-thinn' ê tuê-ba̍k hōo gún siá. Hit nî 9 gue̍h tú-á thàu hong-thai, tsi̍t-sî khue-tsuí tiùnn kuân suah tsò tuā-tsuí. Tsuí im kah beh kàu bîn-tshn̂g tíng. Lí tshù-nih nā im kuè tsuí, khó-lîng tiō tsai-iánn, he ká-ná sè-kài tuā-luān leh. Kue-á, ah-á kuánn khì bîn-tshn̂g tíng bô tánn-kín, liân tsân-lê, tsuí-ke, tsuí-tsuâ to sô li̍p-lâi. Hit-sî, gún lāu-pē tú-hó tī guā-kháu tsoh-sit bô tńg-lâi. Guá tiō tsiong gún hiann-tī tsí-buē án-tsuánn tī kiann-hiânn tiong kāng-sim ha̍p-li̍k, buē-su té-khòng kiōng-huí-á phah kuè-lâi tsit bōo siá lo̍h-lâi, koh ka-siōng kiat-bué siōng tsing-tshái tsit tuānn."
