“Lin2 kiam2 bo5 kong2, iau2 u7 si3 geh8 jit8, chiu7 siu-koah e5 si5 kau3 mah? Goa2 ka7 lin2 kong2, kiah8-bak8 khoaN3 hng5 i2-keng sek8, thang koah lah.” 

(「Lin2 kiam2無講，iau2有四月日，就收割e5時到mah？我ka7 lin2講，kiah8目看園已經熟，thang割lah。」) 
東部傳道見聞記陳降祥  著

2. 
Goa2 na7 mng7 hia e5 hiaN-ti7 kong2, “Lin2 u7 siuN7 beh koh tng2-lai5 Sai-pou7 a2-bo5?”  In kong2, “SiuN7 si7 oe7 siuN7, chong2-si7 au7-soaN thou5 chin liam5”, i3-su3 si7 kiaN5 boe7 khui-kha, in-ui7 ho2 than3-chiah8, thai2 u7-iaN2 au7-soaN e5 thou5 u7 liam5 leh?

(我若問hia-e兄弟講。「Lin2有想beh koh轉來西部抑無？」In講：「想是會想，總是後山塗真黏，」意思是行boe7開腳，因為好趁食，thai2有影後山e5塗有黏leh？) 
東部傳道見聞記陳降祥  著 1961

3. 
Kau3 hit e7-am3, ou-am3-mi5 pek-oa2, si3-ui5 long2 an-cheng7 e5 si5, Ma2-li7 e5 sim chiu7 chiam7-chiam7 kam2-kak kou-toaN put-an, kiaN-hiaN5.  In-ui7 i long2 m7-bat chit8-e5 ti7 chit-khoan2 am3-sam3 e5 sou2-chai7 ke3-me5.  Sou2-i2 Ma2-li7 chi2-u7 pho7 kau2-a2 ti7 i e5 sin-piN m7-kaN2 khun3, lai5 teh tiuN-ti5. 

(到hit e暗，烏暗暝逼倚，四圍攏安靜e5時，瑪莉e5心就漸漸感覺孤單不安、驚惶。因為伊攏m7-bat一個ti7這款暗sam3 e5所在過暝。所以瑪莉只有抱狗仔ti7伊e5身邊m7敢睏，來teh張持。) 
草堆頂e5 眠夢  兒童宗教故事 黃懷恩 1955

4. 
Ma2-li7 u7-si5 tioh8 eng7 siang-chhiu2 lai5 am i e5 bak8-chiu, u7-si5 that-bat8 i e5 hi7-khang, 
kiaN-liau2 khoaN3-tioh8 sim2-mih8, thiaN-tioh8 sim2-mih8.  Sit8-chai7 Ma2-li7 soe3-soe3 e5 sim long2 bo5 hoat-tou7 thang tam-tng chit-chiong2 e5 kiaN-hiaN5.

(瑪莉有時著用雙手來掩伊e5目珠，有時塞密伊e5耳空，驚了看著甚mih，聽著甚mih。實在瑪莉細細e5心攏無法度thang擔當這種e5驚惶。) 
草堆頂e5 眠夢  兒童宗教故事 黃懷恩 1955

5. 
U7 chit8-jit8 goa2 ti7 koe-lou7 teh kiaN5 u7 tu2-tioh8 chit8 e5 soe3-han3 gin2-na2 hiong-hiong chau2 chhoan3 ke3--khi3. Hit si5 loh8 seh tu2-a2 chiN5, koe-lou7 chhi5- chhi5. Hit e5 gin2-na2 bo5 soe3-ji7, teh chau2 e5 si5 kha tioh8-tak poah8-to2.

(有一日我ti7 街路teh行有抵著一個細漢囡仔兇兇 走竄過--去。Hit時落雪抵仔晴、街路chhi5-chhi5 。Hit個囡仔無細膩，teh 走e5 時腳著觸 跋倒。) 
新聞e5 雜錄(1913)

6. 
Ke3 kui2 jit8 koh tit-tioh8 ki-hoe7 thang kiat khiam-sun3, un-jiu5 e5 ke2-chi2, chiu7-si7 goa2 e5 cha- bou2-kiaN2 e5 thau5-ke-niu5 koh lai5 goan2 tau bai7 i. Goa2 siuN7 goa2 tioh8 ka7 i he7 cheng5-jit8 sou2 kong2 e5 m7 tioh8, Chong2-si7 goa2 chin m7-ai3, iau2-ku2 goa2 lou7-be2 ka7 i he7. Thau5-ke-niu5 khoaN3-kiN3 goa2 an2- ni, put-chi2 ki5-koai3, khoaN3 i e5 khoan2-sit chhin-chhiuN7 chai i iah8 u7 m7-tioh8. Beh khi3 e5 si5 ka7 goa2 kong2, “Li2 e5 cha-bou2-kiaN2 na7 beh chhiaN2 toa3 teh ke3 chit8 le2-pai3 iah8 thang.”  

(過幾日koh得著機會thang 結謙遜、溫柔 e5 果子，就是我e5 查某子 e5 頭家娘koh來阮兜覓 伊。我想我著ka7伊會前日所講e5 m7著，總--是我真m7 ai3,iau2 -ku2 我路尾 ka7伊會。頭家娘看見我an2-ni，不止奇怪，看伊e5 款式親像知伊亦有m7著。Beh去e5 時ka7我講：「你e5 查某子若beh請toa3 teh過一禮拜亦thang。」  ) 
新聞e5 雜錄(1913)

7. 
Goa7-kok-lang5 o-lo2 lan2 e5 Tai5-oan5 siu3-le7 ; u7-iaN2,lau2-sit8 bo5 chho3-gou7 . Lan2 Tai5-oan5 e5 soaN kek8 hiong5 chong3 , kek8 u7 pian3-hoa3 , koh-chai3 si7 kek8 chhong-chhui3 , kek8 chheN2-bak8 , si5-siong5 u7 gin5-sek e5 hun ,chai7 hiah e5 chheN-leng-leng e5 soaN-chiam e5 tiong-kan teh kun2 teh gia5 . Sou2-i2 che7-chun5 tui3 hai2 tiong-ng hng7-hng7 khoaN3 , tek-khak si7 hui-siong5 sui2 . M7-na7 an2-ni , chiu7-si7 tui3 kin7-kin7 khoaN3 , Tai5-oan5 thau5 kau3 boe2 put-lun7 to2-loh8 chit8 sou2-chai7 , chhiu7-bak8 put-si5 chheN-chhui3 , hoe chhau2 put-si5 iam7-seng7 ; u7 ki5-kha2 e5 boe2-iah8 ti7 hit tiong-kan teh bu2 , ho2-siaN e5 thang5-thoa7 chiau2-chiah teh thi5 teh chhiuN3 , oan2-jian5 si7 chit8-e5 toa7 kong-hng5 . 

(外國人o-lo2 咱e5 台灣秀麗；有影，老實無錯誤。咱台灣e5 山極雄壯、極有變化，koh 再是極蒼翠、極醒目。時常有銀色e5 雲，在hiah-e5 青leng-leng e5 山尖e5 中間teh 滾、teh舉。所以坐船tui3 海中央遠遠看，的確是非常sui2。M7-na7 an2-ni，就是tui3 近近看，台灣頭到尾不論佗落一所在，樹木不時青翠、花草不時豔盛；有奇巧e5 尾亦ti7 hit中間teh 舞、好聲e5 蟲豸  鳥隻teh 啼、teh 唱，宛然是一個大公園。) 
十項管見 蔡培火 1924

8. 
Chhin-chhiuN7 an2-ni lai5 kong2 , chai7 lan2 Tai5-oan5 kin7-kin7 chit8-tiap-a2-ku2 e5 kang-hu , ai3 soaN chiu7 u7 soaN , ai3 hai2 chiu7 u7 hai2 , beh joah8 chiu7 u7 joah8 ,koaN5 chiu7 u7 koaN5 . Sou2-i2 thang kong2 Tai5-oan5 si7 chit8-e5 sio2 Tang-iuN5 . Lan2 Tai5-oan5 u7 chit-khoan2 thian-jian5 e5 ho2-keng2 ,ho2 khi3-hau7 , chiong-lai5 na7-si7 eng7-sim ke lang5 e5 kang-hu toa7-toa7 lai5 cheng2-tun3 , tek-khak e7 chiaN5-cho3 Tang-iuN5 e5 toa7 kong-hng5 , hou7 Tang-iuN5 e5 lang5 chip8-oa2 lai5 hiong2-hok an-lok8 .

(親像an2-ni來講，在咱台灣近近一tiap仔久e5 工夫，愛山就有山、愛海就海；beh 熱就有熱、寒就有寒。所以thang 講台灣是一個小東洋。咱台灣有這款天然e5 好景、好氣候，將來若是koh 用心加人e5 工夫大大來整頓，的確會成做東洋e5 大公園，hou7 東洋e5 人集倚來享福安樂。) 
十項管見 蔡培火 1924 
http://ckipsvr.iis.sinica.edu.tw/
華文
1.
你們難道沒有講，還有四月日，就收割的時到嗎？我跟你們講，舉目看園已經熟，可以割啦
2.
我若問那些兄弟講。「你們有想要再回來西部抑無？」他們講：「想是會想，總是後山土很黏，」意思是走不開腳，因為好趁食，哪真的後山的土有黏呢？
3.
到那個暗，烏暗暝逼倚，四圍攏安靜的時，瑪莉的心就漸漸感覺孤單不安、驚惶。因為他都不曾一個在這款黑暗的所在過夜。所以瑪莉只有抱狗在他的身邊不敢睡，來teh張持。
4.
瑪莉有時著用雙手來掩他的目珠，有時塞密他的耳空，怕了看著什麼，聽著什麼。實在瑪莉細細的心攏無法度thang擔當這種的驚惶。
5.
有一日我在街路在行有抵著一個細漢囡仔兇兇走竄過--去。那時落雪剛晴、街路chhi5-chhi5 。那個小孩不小心，在走的時腳著觸跌倒
6.
過幾日koh得著機會可以結謙遜、溫柔的果子，就是我的查某子的頭家娘koh來阮兜找他。我想我著ka7他會前日所講的不對，總--是我很不喜歡,iau2 -ku2 我路尾 ka7伊會。頭家娘看見我這樣，非常奇怪，看他的款式親像知他亦有不對。要去的時ka7我講：「你的查某子若要請toa3 teh過一禮拜亦可以。」
7.
外國人稱讚咱的台灣秀麗；有影，老實無錯誤。咱台灣的山極雄壯、極有變化，koh 再是極蒼翠、極醒目。時常有銀色的雲，在那些青翠的山尖的中間在滾、在舉。所以坐船tui3 海中央遠遠看，的確是非常美。不只這樣，就是從近近看，台灣頭到尾不論哪一地方，樹木不時青翠、花草不時豔盛；有奇巧的尾亦在那中間在舞、好聲的蟲豸  鳥隻在啼、在唱，宛然是一個大公園。
8.
親像這樣來講，在咱台灣近近一tiap仔久的工夫，愛山就有山、愛海就海；要熱就有熱、寒就有寒。所以可以講台灣是一個小東洋。咱台灣有這款天然的好景、好氣候，將來如果再用心加人的工夫大大來整頓，的確會成做東洋的大公園，給東洋的人集倚來享福安樂。
