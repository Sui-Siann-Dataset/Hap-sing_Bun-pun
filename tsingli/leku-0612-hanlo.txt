1.
「Lín kiám無講，
“Lín kiám bô kóng,

iáu有四月日，
iáu ū sì ge̍h ji̍t,

就收割ê時到mah？
tsiū siu-kuah ê sî kàu mah?

我kā lín講，
Guá kā lín kóng,

kia̍h目看園已經熟，
kia̍h-ba̍k khuànn hn̂g í-king si̍k,

thang割lah。」
thang kuah lah.”

東部傳道見聞記陳降祥著
Tang-pōo thuân-tō kiàn-bûn kì tân kàng siông tio̍h

2.
我若問遐挨兄弟講。
Guá nā mn̄g hia ê hiann-tī kóng,

「恁有想欲閣轉來西部抑無？」
“Lín ū siūnn beh koh tńg-lâi Sai-pōo á-bô?”

𪜶講：「想是會想，
In kóng, “Siūnn sī uē siūnn,

總是後山塗真黏，」
tsóng-sī āu-suann thôo tsin liâm”,

意思是行未開腳，
ì-sù sī kiânn buē khui-kha,

因為好趁食，
in-uī hó thàn-tsia̍h,

癩有影後山的塗有黏咧？
thái ū-iánn āu-suann ê thôo ū liâm leh?

東部傳道見聞記陳降祥著1961
Tang-pōo thuân-tō kiàn-bûn kì tân kàng siông tio̍h

3.
到hit e暗，
Kàu hit ē-àm,

烏暗暝逼倚，
oo-àm-mî pik-uá,

四圍攏安靜ê時，
sì-uî lóng an-tsīng ê sî,

瑪莉ê心就漸漸感覺孤單不安、驚惶。
Má-lī ê sim tsiū tsiām-tsiām kám-kak koo-tuann put-an, kiann-hiânn.

因為伊攏m̄-bat一個tī這款暗sàm ê所在過暝。
In-uī i lóng m̄-bat tsi̍t-ê tī tsit-khuán àm-sàm ê sóo-tsāi kè-mê.

所以瑪莉只有抱狗仔tī伊ê身邊m̄敢睏，
Sóo-í Má-lī tsí-ū phō káu-á tī i ê sin-pinn m̄-kánn khùn,

來teh張持。
lâi teh tiunn-tî.

草堆頂ê 眠夢 兒童宗教故事 黃懷恩 1955
Tsháu tui tíng ê bîn-bāng jî-tông tsong-kàu kòo-sū n̂g huâi in

4.
瑪莉有時著用雙手來掩伊ê目珠，
Má-lī ū-sî tio̍h īng siang-tshiú lâi am i ê ba̍k-tsiu,

有時塞密伊ê耳空，
ū-sî that-ba̍t i ê hī-khang,

驚了看著甚mih，聽著甚mih。
kiann-liáu khuànn-tio̍h sím-mi̍h, thiann-tio̍h sím-mi̍h.

實在瑪莉細細ê心攏無法度thang擔當這種ê驚惶。
Si̍t-tsāi Má-lī suè-suè ê sim lóng bô huat-tōo thang tam-tng tsit-tsióng ê kiann-hiânn.

草堆頂ê 眠夢 兒童宗教故事 黃懷恩 1955
Tsháu tui tíng ê bîn-bāng jî-tông tsong-kàu kòo-sū n̂g huâi in

5.
有一日我tī 街路teh行
Ū tsi̍t-ji̍t guá tī kue-lōo teh kiânn

有抵著一個細漢囡仔兇兇 走竄過--去。
ū tú-tio̍h tsi̍t ê suè-hàn gín-ná hiong-hiong tsáu tshuàn kè--khì.

Hit時落雪抵仔晴、
Hit sî lo̍h seh tú-á tsînn,

街路tshî-tshî 。
kue-lōo tshî- tshî.

Hit個囡仔無細膩，
Hit ê gín-ná bô suè-jī,

teh 走ê 時腳著觸 跋倒。
teh tsáu ê sî kha tio̍h-tak pua̍h-tó.

新聞ê 雜錄(1913)
Sin-bûn ê tsa̍p li̍k

6.
過幾日koh得著機會thang 結謙遜、溫柔 ê 果子，
Kè kuí ji̍t koh tit-tio̍h ki-huē thang kiat khiam-sùn, un-jiû ê ké-tsí,

就是我ê 查某子 ê 頭家娘koh來阮兜覓 伊。
tsiū-sī guá ê tsa- bóo-kiánn ê thâu-ke-niû koh lâi guán tau bāi i.

我想我著kā伊會前日所講ê m̄著，
Guá siūnn guá tio̍h kā i hē tsîng-ji̍t sóo kóng ê m̄ tio̍h,

總--是我真m̄ ài,
Tsóng-sī guá tsin m̄-ài,

iáu -kú 我路尾 kā伊會。
iáu-kú guá lōo-bé kā i hē.

頭家娘看見我án-ni，不止奇怪，
Thâu-ke-niû khuànn-kìnn guá án- ni, put-tsí kî-kuài,

看伊ê 款式親像知伊亦有m̄著。
khuànn i ê khuán-sit tshin-tshiūnn tsai i ia̍h ū m̄-tio̍h.

Beh去ê 時kā我講：
Beh khì ê sî kā guá kóng,

「你ê 查某子若beh請tuà teh過一禮拜亦thang。」
“Lí ê tsa-bóo-kiánn nā beh tshiánn tuà teh kè tsi̍t lé-pài ia̍h thang.”

新聞ê 雜錄(1913)
Sin-bûn ê tsa̍p li̍k

7.
外國人o-ló 咱ê 台灣秀麗；
Guā-kok-lâng o-ló lán ê Tâi-uân siù-lē ;

有影，老實無錯誤。
ū-iánn,láu-si̍t bô tshò-gōo .

咱台灣ê 山極雄壯、極有變化，
Lán Tâi-uân ê suann ki̍k hiông tsòng, ki̍k ū piàn-huà,

koh 再是極蒼翠、極醒目。
koh-tsài sī ki̍k tshong-tshuì, ki̍k tshénn-ba̍k,

時常有銀色ê 雲，
sî-siông ū gîn-sik ê hûn,

在hiah-ê 青ling-ling ê 山尖ê 中間teh 滾、teh舉。
tsāi hiah ê tshenn-ling-ling ê suann-tsiam ê tiong-kan teh kún teh giâ .

所以坐船tuì 海中央遠遠看，
Sóo-í tsē-tsûn tuì hái tiong-ng hn̄g-hn̄g khuànn,

的確是非常suí。
tik-khak sī hui-siông suí .

毋若按呢，
M̄-nā án-ni,

就是tuì 近近看，
tsiū-sī tuì kīn-kīn khuànn,

台灣頭到尾不論佗落一所在，
Tâi-uân thâu kàu bué put-lūn tó-lo̍h tsi̍t sóo-tsāi,

樹木不時青翠、
tshiū-ba̍k put-sî tshenn-tshuì,

花草不時豔盛；
hue tsháu put-sî iām-sīng ;

有奇巧ê 尾亦tī hit中間teh 舞、
ū kî-khá ê bué-ia̍h tī hit tiong-kan teh bú,

好聲ê 蟲豸 鳥隻teh 啼、teh 唱，
hó-siann ê thâng-thuā tsiáu-tsiah teh thî teh tshiùnn,

宛然是一個大公園。
uán-jiân sī tsi̍t-ê tuā kong-hn̂g .

十項管見 蔡培火 1924
Tsa̍p hāng kńg kìnn tshuà puē hué

8.
親像án-ni來講，
Tshin-tshiūnn án-ni lâi kóng,

在咱台灣近近一tiap仔久ê 工夫，
tsāi lán Tâi-uân kīn-kīn tsi̍t-tiap-á-kú ê kang-hu,

愛山就有山、
ài suann tsiū ū suann,

愛海就海；
ài hái tsiū ū hái,

beh 熱就有熱、
beh jua̍h tsiū ū jua̍h,

寒就有寒。
kuânn tsiū ū kuânn .

所以thang 講台灣是一個小東洋。
Sóo-í thang kóng Tâi-uân sī tsi̍t-ê sió Tang-iûnn .

咱台灣有這款天然ê 好景、好氣候，
Lán Tâi-uân ū tsit-khuán thian-jiân ê hó-kíng,hó khì-hāu,

將來若是koh 用心加人ê 工夫大大來整頓，
tsiong-lâi nā-sī īng-sim ke lâng ê kang-hu tuā-tuā lâi tsíng-tùn,

的確會成做東洋ê 大公園，
tik-khak ē tsiânn-tsò Tang-iûnn ê tuā kong-hn̂g,

hōo 東洋ê 人集倚來享福安樂。
hōo Tang-iûnn ê lâng tsi̍p-uá lâi hióng-hok an-lo̍k .

十項管見 蔡培火 1924
Tsa̍p hāng kńg kìnn tshuà puē hué
